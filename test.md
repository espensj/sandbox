# sandbox

# مَردِ خِیلی قَد بُلَند

##
دَستِه یِ بیلِ او بِسیار کوتاه بود.

##
دَرِ خانه اَش خِیلی پایین بود.

##
تَختَش خِیلی کوتاه بود.

##
دوچَرخه اَش خِیلی کوتاه بود.

##
این مَرد خِیلی بُلَند قَد بود!

##
او یِک دَستِه یِ بیلِ خِیلی بُلَند بَرایِ خودَش دُرُست کَرد.

##
او یِک چَهارچوبِ خِیلی بُلَندِ دَرِساخت.

##
او یِک تَختِ خِیلی بُلَند ساخت.

##
یِک دوچَرخِهی خِیلی بُلَند خَرید.

##
او روی یِک صَندَلی خِیلی بُلَند نِشَست. با چَنگال خِیلی بُلَند غَذا خورد.

##
او خانهاَش را تَرک کَرد وَ در یِک جَنگَلِ بُزرگ زِندگی کَرد. او سالهایِ زیادی زِندگی کرد.

##
* License: [CC-BY]
* Text: Cornelius Gulere
* Illustration: Catherine Groenewald
* Translation: Marzieh Mohammadian Haghighi
* Language: fa

# بِه حِیوانات نِگاه کُنید

##
به حِیوانات نِگاه کُنید.

##
گاو میگوید: موووووو

##
بُزغالِه میگوید: مِع مِع

##
اَسب میگوید: یوهوهوووو

##
خوک میگوید: خِرخِر

##
مُرغ میگوید: قُدقُد

##
سَگ میگوید: واق واق

##
کِشاوَرز میگوید: ششش

##
* License: [CC-BY-NC]
* Text: Jenny Katz
* Illustration: Sandy Campbell
* Translation: Marzieh Mohammadian Haghighi
* Language: fa

# لِباس هایِ مَدرِسِه

##
این دامَن بُلَند اَست.

##
این زیرپیراهَنی بُزُرگ اَست.

##
این کیف بُزُرگ اَست.

##
این کَمَربَند...

##
این کُلاه کوچَک اَست.

##
جوراب ها کوچَک هَستَند.

##
وَلی این کَفشها جَدید هَستَند.

##
آنها بِه خوبی اَندازِه هَستَند...

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Mlungisi Dlamini
* Translation: Marzieh Mohammadian Haghighi
* Language: fa

# بُزغاله، سَگ وَ گاو

##
بُزغاله، سَگ وَگاو دوستانِ خوبی بودَند. روزی آنها با تاکسی به مُسافِرَت رَفتَند.

##
وَقتی آنها به پایانِ سَفَرِشان رِسیدند، رانَنده اَز آنها خواست که کِرایه شان را پَرداخت کُنَند. گاو کِرایه خودَش را پَرداخت کَرد.

##
سَگ کَمی کِرایه یِ بیشتَری داد، چون بِه هَمان اَندازِه پول نَداشت.

##
رانَندِه قَصد داشت پولِ سَگ را بِه او بِدَهَد که دید بُزغالِه بِدون پَرداختِ ذَرّه ای کِرایه فَرار کَرد.

##
رانَندِه خِیلی دِلخور شُد. بِدونِ اینکه بَقیهی پولِ سَگ را پَس دَهَد رَفت.

##
بِه هَمین دَلیل، حَتی اِمروز، سَگ بِه سَمتِ ماشین دَوید تا دُزدَکی بِه داخِلِ ماشین نِگاه کُنَد وَ رانَندِه ای را کِه به او پول بِدِهکار بود را پِیدا کُنَد.

##
بُزغالِه اَز صِدایِ ماشین فَرار کَرد. او تَرسید به خاطِرِ کِرایه نَدادَنَش تَحتِ تَعقیب باشَد.

##
گاو وَقتی ماشینی میامَد اَذیَت نِمیشُد. گاو وَقتَش را صَرفِ عُبور اَز خیابان می کَرد چون میدانِست کِه او کِرایه اَش را کامِل پَرداخت کَردِه اَست.

##
* License: [CC-BY]
* Text: Fabian Wakholi
* Illustration: Marleen Visser
* Translation: Marzieh Mohammadian Haghighi
* Language: fa

# آنانسی و خرد

##
در زمان های خیلی خیلی قدیم مردم هیچ چیزی نمی دانستند. آنها نمیدانستند که چطور محصولات کشاورزی را بکارند، یا چطور ابزارهای فلزی بسازند. خدای نیامه در آسمانها عالم به همهی دنیا بود. او تمام این دانش را در یک کوزه ی سفالی، امن نگه داشته بود.

##
یک روز، خدای نیامه تصمیم گرفت که این دانش و خرد را به آنانسی هدیه دهد. هر بار که آنانسی به داخل کوزه ی سفالی نگاه میکرد یک چیز جدید یاد میگرفت. این خیلی هیجان انگیز بود!

##
آنانسی حریص با خودش فکر کرد که "من میتوانم این کوزه را در بالای یک درخت بلند امن نگه دارم. سپس میتوانم همهی آن را فقط برای خودم نگه دارم!" او یک نخ بلند به دور کوزه پیچید، و آن را به دور شکم خود بست. او شروع به بالا رفتن از درخت کرد. ولی بالا رفتن از درخت سخت بود چون کوزه مدام به زانویش میخورد.

##
تمام این مدت پسر جوان آنانسی زیر درخت ایستاده بود و آنانسی را تماشا میکرد. او گفت، "اگر کوزه را به پشتت بسته بودی بهتر نبود؟" آنانسی سعی کرد کوزه ی پر از خرد را به پشتش ببندد، و واقعا خیلی آسان تر بود.

##
در یک چشم به هم زدن به بالای درخت رسید. ولی سپس ایستاد و فکر کرد، "من فکر میکردم که من کسی هستم ک تمام خردها پیش من است، ولی الان پسرم از من باهوش تر بود!" آنانسی خیلی از این موضوع عصبانی بود تا جایی که آن کوزهی سفالی را از بالای درخت به پایین انداخت.

##
کوزه شکست و به چندین قسمت روی زمین خرد شد. آن خرد برای همه آزاد بود که بتوانند از آن استفاده کنند. وآن این بود که مردم یاد گرفتند که چگونه کشاورزی کنند، پارچه ببافند، ابزارهای فلزی بسازند، وتمام چیزهای دیگر که مردم میدانند چطورانجام دهند.

##
* License: [CC-BY]
* Text: Ghanaian folktale
* Illustration: Wiehan de Jager
* Translation: Marzieh Mohammadian Haghighi
* Language: fa

# چه کار داری می کُنی؟

##
مَن دارَم آواز میخوانَم.

##
او دارَد دَست تَکان میدهَد.

##
مَن دارَم دَست میزَنم.

##
او خودَش را کِش میدَهَد.

##
او صِدا میزَنَد.

##
مَن پاسُخ میدهَم.

##
او گوش میدهَد.

##
تو داری چِکار میکُنی؟

##
* License: [CC-BY]
* Text: Nina Orange
* Illustration: Wiehan de Jager
* Translation: Saeed Nazari
* Language: fa

# گُربِه یِ مَن کُجاست؟

##
گُربه یِ مَن کُجاست؟

##
آیا زیر تَخت اَست؟

##
آیا بالایِ قَفَسِه اَست؟

##
آیا پُشتِ نیمکَت اَست؟

##
آیا کِنارِ سَطل اَست؟

##
آیا داخِلِ سَبَد اَست؟

##
آیا بیرون اَز خانه اَست؟

##
اینجاست!

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Bronwen Heath
* Translation: Marzieh Mohammadian Haghighi
* Language: fa

# تَصمیم

##
دِهکَده یِ مَن مُشکِلاتِ زیادی داشت. ما مَجبور بودیم کِه بَرایِ بُردَنِ آب اَزیِک لوله دَر یِک صَف طولانی بایستیم.

##
ما مُنتَظِرِ بَخششِ غَذا اَز طَرَفِ دیگران بودیم.

##
ما دَرِ خانههایِمان را بِه خاطِرِ دُزدان زود قُفل می کَردیم.

##
خِیلی اَز بَچهها اَز مَدرِسه مَحروم میماندَند.

##
دُختَرانِ جَوان به عُنوانِ پیشخِدمَت دَر روستاهایِ دیگر کار میکَردَند.

##
پِسَرانِ جَوان دَر اَطراف دِهکَدِه پَرسِه میزَدَند دَر حالیکِه دیگران رویِ زَمین هایِ کِشاوَرزیِ مَردُم کار میکَردَند.

##
وَقتی که باد میوَزید، کاغَذهایِ باطِلِه رویِ دِرَختان وَ حِصارها آویزان میشُدَند.

##
گاهی اوقات به خاطِر خُردِه شیشه هایی کِه اَز رویِ بی اِحتیاطی رویِ زَمین ریخته شُده بود دَست و پایِ مَردُم دُچارِبُریدگی میشُد.

##
یِک روز، آب لوله خُشک شُد وَ ظَرفهایِ آبِ ما خالی ماند.

##
پِدَرَم به تَک تَکِ خانه ها رَفت وَ اَز مَردُم خواست که دَر جَلسِه یِ دِهکَده شِرکَت کُنَند.

##
مَردُم زیریِک دِرَختِ بُزُرگ جَمع شُدَند وَگوش کَردَند.

##
پِدَرَم ایستاد وَ گُفت: ما نیاز داریم که با هَم کار کُنیم تا بِتَوانیم مُشکِلاتِمان را حَل کُنیم.

##
جومایِ هَشت ساله، رویِ یِک کُنده یِ دِرَخت نِشَسته بود وَ داد زَد: مَن میتَوانَم دَر نِظافَت کَردَن کُمَک کُنَم.

##
یِک خانُم گُفت: زَنها میتَوانَند دَرکاشتنِ مَحصولاتِ غَذایی با مَن هَمراهی کُنَند.

##
مَردِ دیگر ایستاد و گفت: مَردها میتوانند چاه بکنند.

##
هَمه ما یِک صِدا فَریاد زَدیم: ما باید زِندگیمان را تَغییر دَهیم. اَز آن روز به بَعد هَمِگی با هَم کار کَردیم تا مُشکِلاتِمان را حَل کُنیم.

##
* License: [CC-BY]
* Text: Ursula Nafula
* Illustration: Vusi Malindi
* Translation: Marzieh Mohammadian Haghighi
* Language: fa

# اِحساسات

##
قَلبِ مَن چیزهایِ زیادی را اِحساس میکُنَد.

##
مَن اِحساسِ خوشحالی میکُنَم وَقتی که بَعد اَزظُهرها مادَربُزُرگَم بَرایَم داستان تَعریف میکُنَد.

##
مَن اِحساسِ نادانی میکُنَم وَقتی با دوستانَم بازی میکُنَم.

##
مَن اِحساسِ بَدی دارَم وَقتی که پِدَرَم میگوید پول نَدارَم.

##
مَن عِشق را اِحساس میکُنَم وَقتی مادَرَم مَرا دَر آغوش میگیرد.

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Kathy Arbuckle
* Translation: Marzieh Mohammadian Haghighi
* Language: fa

# سیمبگویره 

##
وقتی که مادرسیمبگویره مرد، او خیلی غمگین بود. پدر سیمبگویره تمام تلاشش را کرد تا از دخترش مراقبت کند. کم کم آنها یاد گرفتند که بدون وجود مادرسیمبگویره دوباره احساس شادی کنند. هر روز صبح آنها مینشستند و در مورد روزی که پیش رو داشتند با هم صحبت میکردند. هر بعد از ظهر با هم شام درست میکردند. بعد از شستن ظرفها، پدرسیمبگویره در انجام تکالیفش به او کمک میکرد.

##
یک روز پدر سیمبگویره دیرتر از همیشه به خانه آمد. او صدا زد، "دخترم کجایی؟" سیمبگویره به سمت پدرش دوید. اوبیحرکت ایستاد وقتی که دید پدرش دست زنی را گرفته بود." دخترم، من میخواهم که تو شخص خاصی را ملاقات کنی. با لبخند گفت، "این آنیتا هست".

##
آنیتا گفت، "سلام سیمبگویره ، پدرت در مورد تو زیاد برایم گفته است." ولی او لبخند نزد یا دست سیمبگویره را نگرفت. پدر سیمبگویره خوشحال و هیجان زده بود. او در مورد اینکه اگرهر سه تای آنها با هم زندگی کنند، چقدر خوشبخت میشوند صحبت کرد. او گفت "دخترم، من امیدوارم که تو آنیتا را به عنوان مادرت بپذیری."
##
زندگی سیمبگویره تغییر کرد. او دیگر وقت نداشت که صبح کنار پدرش بنشیند. آنیتا کارهای خانه ی خیلی زیادی به او میداد در حدی که بعد ازظهرها برای انجام تکالیفش خیلی خسته بود. او بعد ازخوردن شام یک راست به رختخواب میرفت. تنها چیزی که به او آرامش میداد پتوی رنگارنگی بود که مادرش به او داده بود. پدرسیمبگویره متوجه نبود که دخترش شاد به نظر نمیرسد.

##
بعد از چند ماه، پدرسیمبگویره به آنها گفت که باید برای مدتی خانه را ترک کند. او گفت، "باید به سفری کاری بروم." "ولی میدانم که شما مراقب هم خواهید بود." صورت سیمبگویره آویزان و غمگین شد، ولی پدرش متوجه نشد. آنیتا هیچ حرفی نزد. او هم خوشحال نبود.

##
اوضاع برای سیمبگویره بدتر شد. اگر اوکارهای روزمره را تمام نمی کرد یا شکایت میکرد، آنیتا او را کتک میزد. و موقع شام، آنیتا بیشترغذا ها را میخورد، و سیمبگویره را با اندکی غذا رها میکرد. هر شب سیمبگویره برای خودش گریه میکرد و پتوی مادرش را در آغوش میگرفت تا خوابش ببرد.

##
یک روز صبح، سیمبگویره دیر از رختخواب بلند شد. آنیتا سرش داد زد و گفت، "تو دختر تنبلی هستی!" او سیمبگویره را از تخت هل داد. آن پتوی با ارزش به ناخنش گیر کرد و به دو قسمت پاره شد.

##
سیمبگویره خیلی آشفته بود. او تصمیم گرفت که از خانه فرار کند. او قسمتی از پتوی مادرش را برداشت، مقداری غذا برداشت و خانه را ترک کرد. او راهی که پدرش رفته بود را دنبال کرد.

##
وقتی که غروب شد، از یک درخت بلند نزدیک رود بالا رفت و درشاخه ها برای خودش تختی درست کرد. تا زمانی که به خواب رفت آواز میخواند: "مامان، مامان، مامان تو من را رها کردی. تو مرا رها کردی و دیگر هیچوقت برنگشتی. پدردیگر من را دوست ندارد. مامان، تو کی برمیگردی؟ تو منو رها کردی."

##
صبح روز بعد، سیمبگویره دوباره آواز خواند. وقتی که زنان برای شستن لباس هایشان به کنار رود آمدند، صدای آواز غمگینی را که از بالای یک درخت بلند میامد، شنیدند. آنها فکر کردند که آن فقط باد است که برگ ها را به صدا در میاورد، وبه کار خود ادامه دادند. ولی یکی از خانم ها خیلی با دقت به آواز گوش داد.

##
آن زن به بالای درخت نگاه کرد. وقتی که او آن دختر و قسمتی از پتوی رنگارنگش را دید، گریه کرد، "سیمبگویره ، دختر برادرم." زنان دیگر شستشو را متوقف کرد و به سیمبگویره در پایین آمدن از درخت کمک کرد. عمه اش آن دخترک را در آغوش گرفت وسعی کرد اورا دلداری دهد.

##
عمه ی سیمبگویره او را به خانه ی خودش برد. او به سیمبگویره غذای گرم داد، و او را با پتوی مادرش در رختخواب گذاشت. آن شب سیمبگویره گریه کرد تا زمانی که خوابش برد. ولی آنها اشک آسودگی بود. او میدانست که عمه اش مراقبش خواهد بود.

##
وقتی که پدرسیمبگویره به خانه برگشت، اتاقش را خالی دید. با قلبی اندوهگین پرسید، "چه اتفاقی افتاده آنیتا؟" زن توضیح داد که سیمبگویره فرار کرده است. او گفت، "من از او خواستم که به من احترام بگذارد،"ولی شاید من خیلی سخت گیر بودم." پدر سیمبگویره خانه را ترک کرد و به سمت مسیر رود رفت. او مسیرش را به سمت روستای خواهرش ادامه داد تا ببیند که آیا او سیمبگویره را دیده است.

##
سیمبگویره داشت با بچه های عمه اش بازی میکرد که پدرش را از دور دید. او ترسیده بود ممکن بود پدرش عصبانی باشد، پس او به داخل خانه دوید تا قایم شود. ولی پدرش به سمت او رفت و گفت، "سیمبگویره ، تو یک مادر عالی برای خودت پیدا کردی. کسی که تو را دوست دارد وتو را میفهمد. من به تو افتخار میکنم و تو را دوست دارم." آنها موافقت کردند که سیمبگویره تا زمانی که بخواهد پیش عمه اش بماند.

##
پدرش هر روز به دیدن او می رفت. سرانجام او با آنیتا رفت. او دستش را دراز کرد که دستان سیمبگویره را بگیرد. او گریه کرد وگفت، "من خیلی متاسفم کوچولو، من اشتباه کردم." "به من اجازه می دهی که دوباره امتحان کنم؟" سیمبگویره به پدرش وصورت نگرانش نگاه کرد. سپس به آرامی به سمت آنیتا قدم برداشت و دستانش را دور او حلقه کرد.

##
هفته ی بعد، آنیتا، سیمبگویره ،عمه و پسر عمه هایش را به صرف عصرانه به خانه دعوت کرد. عجب ضیافتی! آنیتا تمام غذاهای مورد علاقه ی سیمبگویره را آماده کرده بود، وهمگی تا جایی که جا داشتند از آنها خوردند. سپس بچه ها در حالیکه بزرگترها مشغول صحبت بودند سرگرم بازی شدند. سیمبگویره احساس شادی و شجاعت کرد. او زود تصمیم گرفت، خیلی زود، که به خانه برگردد وبا پدر و نامادریش زندگی کند.

##
* License: [CC-BY]
* Text: Rukia Nantale
* Illustration: Benjamin Mitchley
* Translation: Marzieh Mohammadian Haghighi
* Language: fa

# نوزیبله و سه تار مو

##
در زمان های خیلی دور، سه دختر برای جمع آوری چوب به بیرون از خانه رفتند.

##
روز گرمی بود بنابراین آنها به سمت رودخانه رفتند تا شنا کنند. آنها بازی کردند وآب بازی کردند و در آب شنا کردند.

##
ناگهان، آنها فهمیدند که دیر شده است. آنها با عجله به روستا برگشتند.

##
وقتی که نزدیک خانه بودند، نوزیبله دستش را روی گردنش گذاشت. او گردنبندش را فراموش کرده بود! او از دوستانش خواهش کرد، "خواهش می کنم با من بیایید!" ولی دوستانش گفتند الان خیلی دیر وقت است.

##
بنابراین نوزیبله تنهایی به رودخانه برگشت. گردنبندش را پیدا کرد و با عجله به خانه برگشت. ولی او در تاریکی گم شد.

##
در طول مسیرش او نوری را دید که ازیک کلبه ای می آمد. او با عجله به سمت آن را رفت ودر زد.

##
درکمال تعجب، یک سگ در را باز کرد وگفت، "چه می خواهی؟" نوزیبله گفت، "من گم شده ام وبرای خوابیدن دنبال جایی می گردم."سگ گفت، "بیا داخل، وگرنه گازت می گیرم!" پس نوزیبله به داخل کلبه رفت.

##
بعد سگ گفت، "برایم غذا بپز!" نوزیبله جواب داد، "ولی من تا حالا برای سگ آشپزی نکرده ام." سگ گفت، "آشپزی کن وگرنه من تو را گاز می گیرم." بنابراین نوزیبله مقداری غذا برای سگ درست کرد.

##
سپس سگ گفت، "تختم را برایم مرتب کن!" نوزیبله در جواب گفت، "من تا به حال تخت سگ را مرتب نکرده ام. " سگ گفت، "تخت را مرتب کن وگرنه گازت می گیرم!" پس نوزیبله تخت را مرتب کرد.

##
هر روز او مجبور بود که برای سگ آشپزی، جارو و شست و شو کند. سپس یک روز سگ گفت، "نوزیبله، امروز من باید به دیدن چند تا ازدوستانم بروم. خانه را جارو کن، غذا را درست کن و چیزهایم را بشورتا قبل از اینکه به خانه برگردم.

##
به محض اینکه سگ رفت، نوزیبله سه نخ از موهای سرش را کند. او یک نخ را زیر تخت، یکی را پشت در، و یکی را روی حصار گذاشت. سپس با سرعت هرچه تمام تر به سمت خانه دوید.

##
وقتی که سگ برگشت، دنبال نوزیبله گشت. داد زد، "نوزیبله تو کجایی؟" اولین تار مو گفت، "من اینجا هستم، زیر تخت." تار موی دوم گفت، "من اینجا هستم، پشت در" تار موی سوم گفت، "من اینجا هستم، روی حصار."

##
آنگاه سگ فهمید که نوزیبله به او حقه زده. پس او همه ی راه های روستا را دوید و دوید. ولی برادران نوزیبله با چوب های بزرگ آنجا ایستاده بودند. سگ برگشت وفرار کرد واز آن موقع به بعد ناپدید شد.

##
* License: [CC-BY]
* Text: Tessa Welch
* Illustration: Wiehan de Jager
* Translation: Marzieh Mohammadian Haghighi
* Language: fa

# آشپَزی

##
مَن سیب زمینی ها را پوست کَندَم.

##
کَلَم را ریز ریز خُرد کَردم.

##
هَویج ها را رَنده کَردَم.

##
لوبیا ها را شُستَم.

##
کَدو حَلوایی ها را بُرِش زَدَم.

##
اِسفِناج ها را ریز ریز کَردَم.

##
مادَرَم پیازها را ریز ریز خُرد کَرد.

##
پیازها اَشکِ مَن را دَر می آوَرَند وَقتی کِه خُرد می شَوَند.

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Kathy Arbuckle
* Translation: Marzieh Mohammadian Haghighi
* Language: fa

# انتقام پرنده ی عسل نما

##
این داستان نگده پرنده ی عسل نما و مرد حریصی به نام گینگیله می باشد. یک روز زمانی که گینگیله برای شکار بیرون رفته بود صدای نگده را شنید. خیال خوردن عسل، دهان گینگیله را به آب انداخت. او ایستاد و با دقت گوش کرد و آنقدر جستجو کرد تا اینکه بالاخره پرنده را در بالای درخت دید."جیک جیک - جیک جیک - جیک جیک"،صدای حرکت پرنده روی برگ ها شنیده می شد، وقتی که از این درخت به آن درخت می پرید. او" جیک جیک - جیک جیک - جیک جیک" می کرد، وهر از گاهی متوقف می شد تا اینکه مطمئن شود که گینگیله دارد او را دنبال می کند.

##
بعد از نیم ساعت، آنها به یک درخت انجیر وحشی بزرگ رسیدند. نگده دیوانه وار در بین شاخه ها می پرید. سپس او بر روی یک شاخه نشست و سرش را به سمت گینگیله کشید انگار که می خواست بگوید "حالا بیا اینجا،! چرا داری انقدر طولش میدی؟ گینگیله زنبوری در پایین درخت ندید، اما به نگده اعتماد کرده بود.

##
بنابراین گینگیله نیزه ی شکارش را در پایین درخت گذاشت و مقداری شاخه ی کوچک جمع کرد و آتش کوچکی درست کرد. وقتی که آتش خوب می سوخت، او یک چوب خشک بلند را در قلب آتش قرار داد. این چوب به اینکه دود زیادی تولید می کند مشهور بود. او طرف سرد چوب را با دندانش گرفت و در حالیکه چوب می سوخت و دود می کرد شروع به بالا رفتن از تنه ی درخت کرد.

##
خیلی زود او صدای بلند ویز ویز زنبورها را شنید. آنها داشتند به حفره ای که در داخل تنه ی درخت بود و کندوی آنها در آن بود رفت و آمد می کردند. زمانی که گینگیله به کندو رسید او ته چوبی که در حال سوختن بود را به داخل کندو فرو کرد. زنبورها در حالیکه عصبانی و بدجنس بودند با سرعت به بیرون هجوم آوردند. آنها از بوی دود فرار می کردند - ولی قبل از آن به گینگیله نیشهای دردناکی می زدند.

##
وقتی که زنبورها بیرون بودند، گینگیله دستش را به داخل لانه فشار داد. او یک مشت پر از شانه ی عسل سنگین که از آن عسل غلیظ می چکید و پر از زنبورهای کوچک بود بیرون آورد. او با دقت شانه ی عسل را در داخل کیسه ای که بر روی شانه اش حمل می کرد قرار داد. و شروع کرد به پایین آمدن از درخت.

##
نگده همه ی کارهایی که گینگیله داشت انجام می داد را مشتاقانه تماشا می کرد. او منتظرگینگیله بود که یک قسمت بزرگ از شانه ی عسل را باقی گذارد و به عنوان تشکر به پرنده ی عسل نما بدهد. نگده تند تند از این شاخه به آن شاخه پرید، وبه زمین نزدیک و نزدیکتر شد. سرانجام گینگیله به پایین درخت رسید. نگده روی یک تخته سنگ نزدیک گینگیله نشست ومنتظر پاداشش بود.

##
ولی گینگیله آتش را خاموش کرد، نیزه اش را برداشت و به سمت خانه راه افتاد و به نگده توجه نکرد. نگده با عصبانیت گفت، "ویک-تورر! ویک-تورر!" گینگیله ایستاد، وبه پرنده ی کوچک نگاه کرد وبلند بلند خندید." تو مقداری عسل می خواهی دوست من؟ آره! ولی من همه ی کارها را خودم کردم، و کلی نیش خوردم وزنبورها مرا گزیدند. چرا باید این عسل دوست داشتنی را با تو قسمت کنم؟" سپس او به راهش ادامه داد. نگده خیلی عصبانی بود! این راه مناسبی برای رفتار با او نبود! اما او تاوان کار خود را می دهد!

##
چند هفته بعد یک روز گینگیله دوباره صدای نگده را شنید. او عسل خوشمزه را به یاد آورد، ویک بار دیگر مشتاقانه آن پرنده را دنبال کرد. بعد از اینکه گینگیله را در طول جنگل هدایت کرد، نگده ایستاد تا روی یک درخت تیغ دار چتر مانند استراحت کند. گینگیله فکر کرد، "آهان". "کندو باید در این درخت باشد." او سریعا آتش کوچکش را درست کرد وشروع به بالا رفتن کرد، شاخه ی دوددار را با دندانش گرفت. نگده نشست و تماشا کرد.

##
گینگیله بالا رفت، در تعجب بود که چرا صدای معمول ویز ویز زنبورها را نمی شنید. او با خودش فکر می کرد، "شاید کندو در عمق تنه ی درخت است." او خود را به شاخه ی دیگری کشاند. ولی به جای کندو، او به صورت یک پلنگ خیره شد! پلنگ خیلی عصبانی بود که این قدر بد از خواب پریده بود. او چشم هایش را تنگ کرد، دهانش را باز کرد تا دندان های خیلی بزرگ و خیلی تیزش را نشان دهد.

##
قبل از اینکه پلنگ به گینگیله ضربه بزند، او با عجله فرار کرد به پایین درخت. به خاطر اینکه عجله داشت او شاخه را گم کرد، و با یک ضربه ی سنگین روی زمین فرود آمد وزانویش پیچ خورد. او با سرعتی که در حد توانش بود لنگان لنگان دور شد. از خوش شانسی او، پلنگ هنوز خیلی خواب آلود بود که بخواهد او را تعقیب کند. نگده، آن پرنده ی عسل نما انتقامش را گرفت. وگینگیله درس عبرت گرفت.

##
وبنابراین، از وقتی که بچه های گینگیله داستان نگده را شنیدند برای پرنده ی کوچک احترام قائل شدند. هر وقت که عسل برداشت می کنند، سعی می کنند که بزرگ ترین قسمت از شانه ی عسل را برای پرنده ی عسل نما نگه دارند.

##
* License: [CC-BY]
* Text: Zulu folktale
* Illustration: Wiehan de Jager
* Translation: Marzieh Mohammadian Haghighi
* Language: fa

# مَن بِه خواندَن عَلاقِه دارَم

##
مَن بِه خواندَن عَلاقِه دارَم.

##
مَن بَرایِ چِه کَسی میتَوانَم بِخوانَم؟

##
خواهَرم خوابیده اَست.

##
مَن بَرایِ چِه کَسی میتَوانَم بِخوانَم؟

##
مادَرم وَ مادَربُزُرگ مَشغول بِه کارهَستند.

##
مَن بَرایِ چِه کَسی می تَوانَم بِخوانَم؟

##
پِدَرَم وَ پِدَربُزُرگ مَشغول بِه کار هَستَند.

##
!مَن بَرایِ چِه کَسی میتَوانَم بِخوانَم؟ بَرایِ خودَم می تَوانَم بِخوانَم.

##
* License: [CC-BY]
* Text: Letta Machoga
* Illustration: Wiehan de Jager
* Translation: Marzieh Mohammadian Haghighi
* Language: fa

# کالای  با گیاهان صُحبَت می کُنَد

##
این کالای  اَست. او هَفت سال سِن دارَد. دَر زَبان لوباکوسو کِه زَبانِ او می باشَد مَعنایِ اِسمَش - دُختَرِ خوب – است.

##
کالای  هَر روز صُبح کِه بیدار می شَوَد با دِرَختِ پُرتِقال صُحبَت می کُنَد. دِرَختِ پُرتِقال لُطفاً، حِسابی رُشد کُن وَ بِه ما پُرتِقال هایِ رِسیده یِ خوب بِدِه.

##
کالای  تا مَدرِسِه راه می رَوَد. دَر راه با عَلَف ها صُحبَت می کُنَد. عَلَف ها، لُطفاً بیشتَر رُشد کُنید وَ سَبز شَوید وَ خُشک نَشَوید.

##
کالای  اَز کِنارِ گُل هایِ وَحشی رَد می شَوَد. گُلهایِ وَحشی لُطفاً، مُرَتَب شِکوفِه بِزَنید کِه مَن بِتَوانَم شُما را دَر موهایَم قَرار دَهَم.

##
دَر مَدرِسِه، کالای  با دِرَختی کِه دَر وَسَطِ حَیاط بود صُحبَت کَرد." دِرَخت لُطفاً، شاخِه هایِ بُزُرگ برویان تا ما بِتَوانیم زیر سایهی تو دَرس بِخوانیم."

##
کالای  با حِصارِ اَطرافِ مَدرِسِه صُحبَت می کُنَد. « لُطفاً مُحکَم وَ قَوی رُشد کُن وَ جِلویِ وارِد شُدَنِ اَفرادِ بَد را بِگیر.»

##
وَقتی کالای  اَز مَدرِسِه بِه خانِه بَرگَشت، دِرَختِ پُرتِقال را دید. خلای پُرسید، "آیا پُرتِقال هایَت هَنوز نَرسیده ؟"

##
کالای  آهی کِشید وَگُفت، "پُرتِقال ها هَنوز سَبز هَستَند." کالای  گُفت، "فَردا تو را خواهَم دید دِرَختِ پُرتِقال." "شاید بَعد تویِک پُرتِقال رِسیده بَرایِ مَن داشتِه باشی!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Marzieh Mohammadian Haghighi
* Language: fa

# زاما دُختَری بُزُرگ وَعالی اَست!

##
بَرادَرِ کوچَکَم تا دیر وَقت میخوابَد. مَن زود بیدار می شَوَم چون مَن بُزُرگ وَعالی هَستَم!

##
مَن هَمان کَسی هَستَم کِه با باز کَردَنِ پَنجَرِه اِجازِه می دَهَم کِه نورِ خورشید بِه داخِل بیاید.

##
مادَر می گوید: "تو سِتارِه یِ صُبحِ مَن هَستی"

##
مَن خودَم را بِه تَنهایی می شویَم، مَن بِه کُمَکِ هیچکَس نیازی نَدارَم.

##
مَن می تَوانَم با آبِ سَرد وَصابونِ آبی بَدبو کِنار بیایَم.

##
مادَرَم بِه مَن یادآوَری میکُنَد، "مِسواک زَدَن را فَراموش نَکُن. مَن بِه مادَرَم میگویَم، "مَن! هَرگِز"

##
بَعد اَز شُستَن، مَن به پِدَربُزُرگ و آنتی سَلام می کُنَم وَداشتَنِ روزی خوب را بَرایِشان آرزو می کُنَم.

##
"بَعد خودَم بِه تَنهایی لِباس هایَم را میپوشَم، وَمیگویَم، "مَن بُزُرگ شُدَم مامان".

##
مَن می تَوانَم دُکمِه هایَم وَسَگَکِ کَفشَ هایَم را بِبَندَم.

##
وَ مُطمَئِن می شَوَم کِه بَرادَرِ کوچَکَم تَمامِ اَخبارِ مَربوط بِه مَدرِسِه را می دانَد.

##
دَر کِلاس مَن تَمامِ تَلاشَم را دَر هَمِه یِ زَمینه ها می کُنَم.

##
مَن تَمامِ این کارهایِ خوب را هَر روز اَنجام میدهَم. وَلی کاری کِه بیشتَر اَز هَمِه بِه آن! عَلاقِه دارَم، بازی کَردَن وَ بازی اَست.

##
* License: [CC-BY]
* Text: Michael Oguttu
* Illustration: Vusi Malindi
* Translation: Marzieh Mohammadian Haghighi
* Language: fa

# یک دانه ی کوچک: داستان وانگاری ماتای

##
در روستایی روی سرازیری کوه کنیا در شرق آفریقا، دختر کوچکی با مادرش روی زمینی کار می کرد. اسم آن دختر وانگاری بود.

##
وانگاری از بیرون بودن لذت می برد. درباغچه ی خانوادگیشان که محصولات غذایی بود با کارد بزرگ خود خاک را زیر و رو می کرد. او دانه های کوچک را در زیر خاک گرم فرو می کرد و روی آن را با خاک می پوشانید.

##
بهترین زمان مورد علاقه ی او در طول روز، زمان غروب بود. زمانی که خیلی تاریک می شد و نمی شد گیاهان را دید، وانگاری می دانست که دیگر باید به خانه برگردد. او ازکنار رودخانه ها و مسیرهای باریکی که در بین زمین های کشاورزی بود رد می شد.

##
وانگاری بچه ی باهوشی بود و نمیتوانست برای به مدرسه رفتن صبر کند. ولی مادر وپدرش میخواستند که او بماند و به آنها در خانه کمک کند. وقتی که او هفت ساله شد. برادر بزرگش، پدر و مادرش را وادار کرد که به او اجازه ی مدرسه رفتن بدهند.

##
او به یادگیری علاقه داشت! وانگاری با خواندن هر کتاب مطالب بیشتر وبیشتری یاد گرفت. او در مدرسه عالی بود به طوری که برای ادامه تحصیل به ایالت متحده ی آمریکا دعوت شد. وانگاری هیجان زده بود! او می خواست که بیشتر در مورد دنیا بداند.

##
در دانشگاه آمریکا وانگاری چیزهای جدید زیادی یاد گرفت. او در مورد گیاهان و اینکه چگونه رشد می کنند درس میخواند. و به یاد می آورد که خودش چگونه بزرگ شده است: به یاد می آورد که چگونه در زیر سایه درختان در جنگل های زیبای کنیا با برادرش بازی می کرد.

##
هر چه بیشتر یاد می گرفت، بیشتر می فهمید که چقدر مردم کنیا را دوست دارد. او می خواست که مردم شاد و آزاد باشند. هر چه بیشتر یاد می گرفت، بیشتر خانه ی آفریقایی اش را به یاد می آورد.

##
وقتی که تحصیلاتش به پایان رسید، به کنیا برگشت. ولی شهرش تغییر کرده بود. مزرعه های خیلی بزرگ در طول زمین گسترده شده بودند. زن ها دیگر هیزم برای آشپزی نداشتند. مردم فقیر بودند و بچه ها گرسنه.

##
وانگاری می دانست که چه کار کند. او به زنان یاد داد که چگونه می توانند با استفاده از دانه ها درخت بکارد. زنان درخت ها را می فروختند و از پولش برای مراقبت از خانواده هایشان استفاده می کرد. زنان خیلی خوشحال بود. وانگاری به آنها کمک کرده بود که احساس قدرتمندی و نیرومندی کنند.

##
همچنان که زمان می گذشت، درخت های جدید در جنگل ها رشد کردند، و رودخانهها دوباره جاری شدند. پیام وانگاری در سرتاسر آفریقا پیچید. امروزه میلیون ها درخت از بذرهای وانگاری رشد کرده اند.

##
وانگاری سخت کار کرده بود. مردم سراسر دنیا متوجه این موضوع شدند، و به او یک جایزه ی عالی دادند. آن جایزه، جایزه ی صلح نوبل بود و او اولین زن آفریقایی بود که آن را دریافت می کرد.

##
وانگاری در سال2011 از دنیا رفت، ولی ما هر وقت که به یک درخت زیبا نگاه می کنیم به یاد او می افتیم.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Marzieh Mohammadian Haghighi
* Language: fa

# چِرا کَرگَدَن مو نَداشت

##
یِک روز، خَرگوش داشت کِنارِ رودخانِه راه می رَفت.

##
کَرگَدَن هَم بَرایِ قَدَم زَدَن وَ خوردَنِ مِقداری عَلَفِ سَبزِ دِلپَذیرآنجا بود.

##
کَرگَدَن خَرگوشی را که آنجا بود نَدید وَ اِتفاقی رویِ پایِ خَرگوش ایستاد. خَرگوش شُروع بِه جیغ جیغ کَردَن سَرِ کَرگَدَن کَرد، "هِي تو کَرگَدَن! مُتِوَجِه نیستی کِه رویِ پایِ مَن ایستاده ای؟"

##
کَرگَدَن اَز خَرگوش عُذرخواهی کَرد، "مَن خِیلی مُتِاسِفَم. مَن تو را نَدیدم. خواهِش می کُنَم مَن را بِبَخش! "وَلی خَرگوش گوش نِمی داد وَ سَرِ کَرگَدَن داد زَد وَ گُفت"تو اَز عَمد این کار راکَردی! یِک روز، خواهی دید! تو باید تاوانِ این کارَت را بِدَهی."

##
خَرگوش رَفت تا آتَش پِیدا کُنَد وَگُفت، "بُرو، وَقتی کِه کَرگَدَن اَز آب بیرون آمَد تا عَلَف بِخورَد، او را بِسوزان. او رویِ مَن پا گُذاشت!" آتَش پاسُخ داد، "هیچ مُشکِلی نیست، خَرگوش جان، دوستِ مَن، مَن آنچِه را کِه تو خواستی اَنجام می دَهَم."

##
بَعداً، کَرگَدَن داشت دور اَز رودخانِه عَلَف می خورد کِه ناگَهان، آتَش او را فَرا گِرِفت. آتَش زَبانِه کِشید. شُعلِه هایِ آتَش شُروع بِه سوزاندَنِ موهایِ کَرگَدَن کَردَند.

##
کَرگَدَن شُروع بِه گِریه کَرد وَبِه سَمتِ آب دَوید. تَمامِ موهایَش با آتَش سوختِه بود. کَرگَدَن بِه گِریه کَردَنَش اِدامِه داد وَگُفت، "موهایِ مَن دَرآتَش سوخت! هَمِه یِ موهایِ مَن کَندِه شُد! موهایِ قَشَنگَم!"

##
خَرگوش خوشحال بود اَز اینکه موهایِ کَرگَدَن سوختِه بود. وَ تا اِمروز بِه خاطِرِ تَرس اَز آتَش، کَرگَدَن هیچوَقت دورتَر اَز آن رودخانه نَرفتِه اَست.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Marzieh Mohammadian Haghighi
* Language: fa

# بَدَنِ مَن

##
مَن می تَوانَم با آن بِدَوَم.

##
مَن می تَوانَم با آن بِپَرَم.

##
مَن می تَوانَم با آن بِرَقصَم.

##
مَن می تَوانَم با آن شِنا کُنَم.

##
مَن می تَوانَم با آن بِه این طَرَف وَآن طَرَف بِپَرَم.

##
مَن می تَوانَم با آن لَگَد بِزَنَم

##
مَن می توانَم با آن فَرار کُنَم.

##
وَلی هَرگِز نِمی تَوانَم با آن پَرواز کُنَم.

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Mlungisi Dlamini
* Translation: Marzieh Mohammadian Haghighi
* Language: fa

# مو

##
توُلی موهایِ کوتاهی دارَد.

##
آنا موهایِ بُلَندی دارَد.

##
کَتی موهایِ بُلَندتَری دارَد.

##
زاما موهایَش را گیس کَرده اَست.

##
بابا ریش دارَد.

##
زانِلِه موهایَش راشانِه کَردِه اَست.

##
تابو موهایَش را کوتاه کَردِه اَست.

##
تِمبا موهایَش را تَراشیده اَست.

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Bronwen Heath
* Translation: Marzieh Mohammadian Haghighi
* Language: fa

# بَرادَرِ کوچَکِ تَنبَل

##
مَن بیدار شُدَم وَآتَش روشَن کَردَم.

##
مِقداری آب جوشاندَم.

##
هیزُم ها را بُریدم.

##
مَن دیگ را بِه
هَم می زَنَم.

##
زَمین را جارو کردَم.

##
ظَرف ها را شُستَم.

##
چِرا مَن خِیلی سَخت کارمی کُنَم وَقتی بَرادَرَم هَمیشِه مَشغولِ بازی کَردَن اَست؟

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Mlungisi Dlamini
* Translation: Marzieh Mohammadian Haghighi
* Language: fa

# خروس و هزارپا

##
خروس و هزارپا با هم دوست بودند. ولی همیشه با هم در حال رقابت بودند. یک روز تصمیم گرفتند با هم فوتبال بازی کنند تا ببینند چه کسی بهترین بازیکن است.

##
آنها به زمین فوتبال رفتند وبازیشان را شروع کردند. خروس سریع حرکت می کرد ولی هزارپا سریعتر بود. خروس توپ را به دور پرتاب میکرد ولی هزارپا به دورتر. خروس شروع به بداخلاقی کرد.

##
آنها تصمیم گرفتتند که یک شوت پنالتی بزنند. اول، هزارپا دروازه بان شد. خروس فقط یک گل زد. بعد نوبت خروس شد که در دروازه بایستد.

##
هزارپا به توپ ضربه زد و گل زد. هزارپا توپ را دریبل زد و گل زد. هزارپا با سرش به توپ ضربه زد و گل زد. او در نهایت پنج گل زد.

##
خروس از اینکه بازی را باخته بود خیلی عصبانی بود. او بازنده ی خیلی بدی بود. هزارپا شروع به خندیدن کرد چون دوستش شروع به نق زدن کرد.

##
خروس خیلی عصبانی بود در حدی که نوکش را کاملا باز کرد و هزارپا را قورت داد.

##
هنگامی که خروس داشت به خانه می رفت، مادر هزارپا را دید. او پرسید، "تو پسرم را دیده ای؟" خروس هیچ جوآبی نداد. مادر هزارپا نگران شده بود.

##
درآن هنگام مادر هزارپا صدای ظریفی را شنید. صدایی گریان: "کمکم کن مامان!" مادر هزارپا به اطراف نگاه کرد و با دقت گوش کرد. صدا از درون شکم خروس می آمد.

##
مادر هزارپا فریاد زد، "از قدرت مخصوصت استفاده کن فرزندم!" هزارپاها می توانند بوی بد و مزه ی وحشتناکی به وجود آورند. خروس احساس کرد که دارد حالش بد می شود.

##
خروس آروغ زد. بعدا دوباره قورت داد و تف کرد. بعد عطسه کرد و سرفه کرد. و سرفه کرد. هزارپا چندش آور بود.

##
خروس آنقدر سرفه کرد تا هزارپا از دهانش بیرون آمد. مادر هزارپا و بچه اش به بالای درخت خزیدند تا مخفی شوند.

##
از آن زمان به بعد، مرغ ها وهزارپاها با هم دشمن شدند.

##
* License: [CC-BY]
* Text: Winny Asara
* Illustration: Winny Asara
* Translation: Marzieh Mohammadian Haghighi
* Language: fa

# کروکودیلِ گُرُسنِه

##
روزی روزِگاری کروکودیلی بود کِه خِیلی گُرُسنِه بود.

##
او خِیلی آهِستِه وَ آرام وَ بی سَر وَ صِدا بِه دُنبالِ غَذا می گَشت. وَسِپَس....

##
پااووو! کروکودیل حَملِه می کُنَد وَیِک طُعمِه را شِکار می کُنَد.

##
بَعد اَز آن او دیگر گُرُسنِه نیست وَ خوشحال اَست.

##
تا وَقتی که او دوبارِه گُرُسنِه شَوَد.

##
* License: [CC-BY]
* Text: Christian G.
* Illustration: Wiehan de Jager
* Translation: Marzieh Mohammadian Haghighi
* Language: fa

# مرغ و عقاب

##
روزی روزگاری، مرغ و عقاب با هم دوست بودند. آنها در صلح و صفا با همه ی پرندگان. دیگر زندگی می کردند. هیچکدام از آنها نمی توانست پرواز کند.

##
یک روز، قحطی وخشکسالی زمین را فرا گرفت. عقاب مجبور بود مسافت زیادی را برای پیدا کردن غذا راه برود. او خیلی خسته بازگشت. عقاب گفت "باید راه آسانتری برای سفر وجود داشته باشد"!

##
بعد از یک شب خواب راحت، مرغ فکر هوشمندانه ای داشت. او شروع به جمع کردن پرهای ریخته شده از تمام دوستان پرنده اش کرد. سپس گفت، "بیایید تمام پرها را به هم بدوزیم روی پرهای خودمان"."شاید این کار مسافرت کردن را آسانتر کند.".

##
عقاب تنها کسی بود که در روستا سوزن داشت، بنابراین اول او شروع به دوختن کرد. او برای خودش یک جفت بال زیبا درست کرد و بالای سر مرغ پرواز کرد. مرغ سوزن را قرض گرفت ولی خیلی زود از دوختن خسته شد. او سوزن را رها کرد وآن را روی قفسه گذاشت و به آشپزخانه رفت تا برای بچه هایش غذا آماده کند.

##
ولی بقیه پرنده ها عقاب را در حال پرواز دیده بودند. آنها از مرغ خواستند که سوزن را به آنها قرض بدهد تا بتوانند برای خودشان هم بال درست کنند. خیلی زود پرندگان در همه جای آسمان به پرواز درآمدند.

##
وقتی که آخرین پرنده سوزن قرض گرفته را برگرداند، مرغ آنجا نبود. بنابراین بچه هایش سوزن را گرفتند و شروع به بازی با آن کردند. وقتی که از بازی خسته شدند، سوزن را در ماسه انداختند.

##
بعد از آن بعد از ظهر، عقاب برگشت. او سوزن را برای نصب کردن پرهای افتاده در طول سفرش خواست. مرغ روی قفسه را نگاه کرد. آشپزخانه را هم نگاه کرد. در حیاط را هم نگاه کرد. ولی سوزن گم شده بود.

##
مرغ از عقاب خواهش کرد، "فقط یک روز به من فرصت بده". بعد از آن تو میتوانی بالت را پابرجا کنی ودوباره برای به دست آوردن غذا پرواز کنی. عقاب گفت، "فقط یک روز دیگر". "اگر نتوانستی سوزن را پیدا کنی، تو باید یکی از جوجه هایت را در ازای آن به من بدهی."

##
وقتی عقاب روز بعد آمد، مرغ را در حال زیرو رو کردن ماسه ها دید، ولی خبری از سوزن نبود. بنابراین عقاب به سرعت پرواز کرد ویکی از جوجه ها را گرفت. وآن را با خود برد. بعد از آن همیشه، هر موقع سرو کله ی عقاب پیدا میشد.، مرغ را در حال زیرورو کردن ماسه ها برای پیدا کردن سوزن میدید.

##
هر موقع سایه ی بالهای عقاب بر زمین می افتاد، مرغ به جوجه هایش اخطار می داد، اززمین خشک وبی آب وعلف دور شوید ". و جوجه ها جواب می دادند ما احمق نیستیم. ما فرار می کنیم."

##
* License: [CC-BY]
* Text: Ann Nduku
* Illustration: Wiehan de Jager
* Translation: Marzieh Mohammadian Haghighi
* Language: fa

# کره خر

##
آن دختر کوچک بود که اول آن شکل مرموز را از فاصله ی دور دید.

##
وقتی که شکل نزدیکتر شد، او دید که آن یک زن باردار سنگین است.

##
با کمرویی اما شجاعانه، دختر کوچک به آن زن نزدیک شد. خانواده ی آن دختر کوچک تصمیم گرفتند که "ما باید او را پیش خودمان نگه داریم. ما از او وکودکش مراقبت خواهیم کرد."

##
بچه داشت به دنیا می آمد. "فشار بده!" "پتو بیاورید!" "آب!" "فشااااااااار بده! "

##
ولی وقتی آنها بچه را دیدند، همگی از تعجب به عقب پریدند. "یک خر!؟"

##
همگی شروع به بحث کردند. عده ای گفتند: "ما قرار گذاشته بودیم که از مادر و نوزاد او مراقبت کنیم، و سر قولمان خواهیم ماند". اما دیگران گفتند که "اینها برایمان بدشانسی می آورند! "

##
بنابراین آن زن دوباره خودش را تنها یافت. او پیش خودش فکر کرد که با این بچه ی عجیب و غریب چه می تواند بکند. او فکر کرد که با خودش چه کند.

##
اما در آخر او مجبور شد بپذیرد که آن خر، بچه ی اوست و او مادرش است.

##
حالا اگر بچه همانقدر کوچک می ماند همه چیز می توانست متفاوت باشد. اما آن کره خر بزرگ و بزرگتر شد تا اینکه دیگر نمی توانست روی کمر مادرش جا بگیرد. و با اینکه خیلی تلاش می کرد نمی توانست مانند یک انسان عمل کند. مادرش اغلب خسته و درمانده بود. بعضی وقت ها او را مجبور می کرد که کارهایی انجام دهد که مخصوص حیوانات است.

##
احساس سردرگمی و عصبانیت در درون خر به وجود آمد. او نه می توانست این کار را انجام بدهد و نه آن کار را. او نه می توانست مانند انسان باشد و نه مانند حیوان. او به حدی عصبانی شد که یک روز مادرش را لگد زد و به زمین انداخت.

##
خرشدیدا احساس پشیمانی کرد. او شروع به فرار کرد و تا جایی که می توانست سریعا دور شد.

##
تا زمانی که دویدن را متوقف کرد، شب شده بود، و خر گم شده بود. "عرعر؟" در تاریکی به آرامی زمزمه می کرد. "عرعر؟" صدای عرعرش انعکاس داشت. او تنها بود. در یک گودی سفت دور خودش پیچید، او به یک خواب عمیق و آزار دهنده رفت.

##
زمانی که خر بیدار شد دید که یک مرد عجیب و غریب مسن به او خیره شده است. او در چشمان او نگاه کرد و ذره ای احساس امیدواری کرد.

##
خر رفت که با آن مرد مسن زندگی کند. او به خر یاد داد که چگونه به بقای زندگی خود ادامه دهد. خر به حرف های او گوش داد و از او یاد گرفت و همین طور مرد مسن. آنها به یکدیگر کمک می کردند و با هم می خندیدند.

##
یک روز صبح، مرد مسن از خر خواست که او را به بالای کوه ببرد.

##
بر فراز قله ی کوه در میان ابرها آنها به خواب رفتند. خر خواب دید که مادرش مریض است واو را صدا می زند. ووقتی که او بیدار شد...

##
ابرها به همراه دوستش، آن مرد مسن ناپدید شده بودند.

##
خر نهایتا متوجه شد که باید چه کاری انجام دهد.

##
خر مادرش را پیدا کرد، تنها و در ماتم از دست دادن فرزندش. آنها به مدت طولانی به هم خیره شدند. وسپس خیلی محکم همدیگر را در آغوش گرفتند.

##
کره خر و مادرش با هم بزرگ شدند و راه های زیادی را برای کنار هم زندگی کردن پیدا کردند. کم کم، همه ی اطرافیانشان، دیگر خانواده ها در آنجا شروع به زندگی کردند.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Marzieh Mohammadian Haghighi
* Language: fa

# تینگی وَ گاوها

##
تینگی با مادَربُزُرگَش زِندگی می کَرد.

##
او عادَت داشت کِه با مادَربُزُرگ اَز گاوها مُراقِبَت کُنَد.

##
یِک روز سَربازها آمَدَند.

##
آنها گاوها را با خودَشان بُردَند.

##
تینگی وَمادَربُزُرگَش فَرار کَردَند وَ پِنهان شُدَند.

##
آنها دَریِک بوتِه تا شَب مَخفی شُدَند.

##
سَربازها دوباره برگَشتَند.

##
مادَربُزُرگ تینگی را زیر بَرگ ها قایِم کَرد.

##
یِکی اَز سَربازها پایَش را دُرُست رویِ تینگی گُذاشت وَلی او ساکِت ماند.

##
وَقتی کِه هَمه چیز آرام شُد، تینگی وَمادَر بُزُرگَش بیرون آمَدَند.

##
آنها خِیلی آرام به خانِه رَفتَند.

##
* License: [CC-BY]
* Text: Ingrid Schechter
* Illustration: Ingrid Schechter
* Translation: Marzieh Mohammadian Haghighi
* Language: fa

# کِتابِ وَضعیتِ آب وَ هَوا

##
هَوا خُشک اَست.

##
خورشید سوزان اَست.

##
هَوا بادی اَست.

##
هَوا اَبری اَست.

##
 هَوا سَرد اَست.

##
باران میبارَد.

##
رَعد می زَنَد.

##
من یک رَنگین کَمان می بینم.

##
* License: [CC-BY-NC]
* Text: Clare Verbeek, Thembani Dladla, Zanele Buthelezi
* Illustration: Sandra McDougall
* Translation: Saeed Nazari
* Language: fa

# آندیسوا سِتارِه یِ فوتبال

##
آندیسوا چَند پِسَر را دَر حالِ فوتبال بازی تماشا کَرد. او آرِزو داشت کِه بِتَوانَد آنها را هَمراهی کُنَد. او اَز مُرَبی پُرسید که آیا میتَوانَد با آنها تَمرین کُنَد.

##
مُرَبی دَستانَش را رویِ کَمَرَش گُذاشت. و گُفت: "دَر این مَدرِسه، فَقَط پِسَرها اِجازِه یِ فوتبال بازی دارند. "

##
پِسَرها به او گُفتَند بُرو بَسکِتبال بازی کُن. آنها گُفتَند بَسکِتبال بَرایِ دُختَرها هَست وَ فوتبال بَرایِ پِسَرها. آندیسوا اَندوهگین شُد.

##
روزِ بَعد، آن مَدرِسه یِک مُسابِقِه یِ فوتبالِ بُزُرگ داشت. مُرَبی نِگَران بود چون بِهتَرین بازیکُنَش مَریض بود وَ نِمیتوانست بازی کُنَد.

##
آندیسوا بِه سَمتِ مُرَبی دَوید و اِلتِماس کَرد کِه بِه او اِجازِه یِ بازی بِدَهَد. مُرَبی مُطمئِن نَبود که چِه کاری اَنجام بِدَهَد. سِپَس تَصمیم گِرِفت که آندیسوا میتَوانَد تیم را هَمراهی کُنَد.

##
بازی سَختی بود. هیچکَس تا نیمه یِ بازی گُل نَزَده بود.

##
دَر جَریانِ نیمه یِ دُوُمِ بازی یِکی اَز پِسَرها توپ را به آندیسوا پاس داد. آندیسوابا سُرعَتِ خِیلی زیاد بِه سَمت دَروازِه حَرِکَت کَرد. او مُحکَم بهِ توپ ضَربِه زَد وَ گُل زَد.

##
تَماشاچیان بِسیار هیجان زَده شُدَند. اَزآن زَمان بِه بَعد، دُختَرها هَم اِجازه یِ فوتبال بازی دَر مَدرِسه را پِیدا کَردَند.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Marzieh Mohammadian Haghighi
* Language: fa

# تعطیلات با مادربزرگ

##
ادنگو و آپیو در شهر با پدرشان زندگی می کردند آنها برای تعطیلات لحظه شماری میکردند. نه فقط به خاطر تعطیل بودن مدرسه، بلکه به خاطر اینکه آنها به ملاقات مادربزرگشان می رفتند. او در یک روستای ماهیگیری نزدیک یک دریاچه زندگی میکرد.

##
ادنگو و آپیو به خاطر اینکه دوباره زمان ملاقات مادربزرگ رسیده بود هیجان زده بودند. از شب قبل کیف هایشان را بستند وآماده ی سفر طولانی به روستای مادربزرگ شدند. آنها نمی توانستند بخوابند وتمام شب درباره ی تعطیلات صحبت کردند.

##
روز بعد، صبح زود آنها با ماشین پدرشان به سمت روستا حرکت کردند. آنها از کنار کوه ها، حیوانات وحشی و مزرعه های چای گذشتند. آنها در راه تعداد ماشین ها را می شمردند و آواز می خواندند.

##
بعد از مدتی، بچه ها از خستگی خوابشان برد.

##
پدر ادنگو و آپیو را وقتی که به روستا رسیدند صدا زد. آنها نیار-کانیادا، مادربزرگشان را در حالیکه زیر درخت روی حصیر در حال استراحت بود، دیدند. نیار-کانیادا در زبان لو، به معنای - دخترمردم کانیادا- است. او یک زن قوی وزیبا بود.

##
نیار-کانیادا با خوشامد گویی آنها را به خانه دعوت کرد و با خوشحالی شروع به رقصیدن و آواز خواندن دور آنها کرد. نوه هایش هیجان زده بودند که هدیه هایی را که از شهر آورده بودند به او بدهند. ادنگو گفت اول کادو مرا باز کن. آپیو گفت نه اول کادوی من.

##
وقتی که نیار-کانیادا کادو را باز کرد به روش سنتی از آنها تشکر کرد.

##
سپس ادنگو و آپیو به بیرون رفتند. آنها پروانه ها و پرندگان را دنبال کردند.

##
آنها از درخت ها بالا رفتند و در آب دریاچه آب بازی کردند.

##
وقتی که هوا تاریک شد آنها برای خوردن شام به خانه برگشتند. قبل از اینکه بتوانند شامشان را تمام کنند، خوابشان برد!

##
روز بعد، پدر بچه ها به شهر برگشت وآنها را با نیار-کانیادا تنها گذاشت.

##
ادنگو و آپیو به مادربزرگ در انجام کارهای خانه کمک کردند. آنها آب و هیزم آوردند. آنها تخم مرغ ها را از زیرپای مرغ ها جمع کردند و از باغ سبزی چیدند.

##
نیار-کانیادا به نوه هایش یاد داد که نان نرم درست کنند که با خورش بخورند. او به آنها نشان داد که چگونه برنج نارگیلی درست کنند که با ماهی کبآبی بخورند.

##
یک روز ادنگو گاوهای مادربزرگش را برای چریدن بیرون برد. آنها به طرف مزرعه ی همسایه فرار کردند. کشاورز همسایه از ادنگو عصبانی شد و تهدید کرد که گاوها را برای خودش نگه میدارد چون گاوها محصولات کشاورزی او را خورده بودند. بعد از آن روز ادنگو حواسش را جمع کرد که گاوها دوباره دردسر درست نکنند.

##
یک روز دیگر بچه ها با مادر بزرگ به بازار رفتند. او در آنجا یک غرفه داشت و سبزیجات، شکر و صابون می فروخت. آپیو دوست داشت که به مردم قیمت اجناس را بگوید. ادنگو چیزهایی که مشتری ها خریده بودند را در کیسه می گذاشت.

##
در پایان روز آنها با هم چای می نوشیدند. آنها درشمارش پول به مادر بزرگ کمک می کردند.

##
اما تعطیلات خیلی زود تمام شد و بچه ها مجبور شدند که به شهر برگردند. نیار-کانیادا به ادنگو یک کلاه و به آپیو یک ژاکت داد. او برای سفرآنها غذا آماده کرد.

##
زمانی که پدرشان به دنبال آنها آمد آنها دوست نداشتند که آنجا را ترک کنند. آنها از نیار-کانیادا خواهش کردند که با آنها به شهر بیاید. او لبخند زد و گفت من برای زندگی در شهر زیادی پیر هستم. اما منتظر شما خواهم ماند تا دوباره به روستای من بیایید.

##
ادنگو و آپیو هر دو او را محکم در آغوش گرفتند و با او خداحافظی کردند.

##
زمانی که ادنگو و آپیو به مدرسه برگشتند برای دوستانشان اززندگی در روستا تعریف کردند. بعضی بچه ها احساس می کردند که زندگی در شهر خوب است اما بعضی دیگر فکر می کردند که روستا بهتر است. اما از همه مهم تر، همه موافق بودند که ادنگو و آپیو مادربزرگ خیلی خوبی دارند.

##
* License: [CC-BY]
* Text: Violet Otieno
* Illustration: Catherine Groenewald
* Translation: Marzieh Mohammadian Haghighi
* Language: fa

# ماگزوه

##
در شهر شلوغ نایروبی، دور از کانون گرم خانواده گروهی از پسرهای بی خانمان زندگی می کردند. آنها روزها را بی هدف سپری می کردند. یک روز صبح، درحالیکه پسرها شب قبل را روی پیاده روی سرد خوآبیده بودند، زیراندازشان را جمع می کردند. برای مقابله با سرمای روز آشغال می سوزاندند تا خود را گرم کنند. ماگزوه دربین آن گروه از پسرها بود. او کوچکترین عضو گروه بود.

##
وقتی که پدر و مادر ماگزوه مردند، او فقط پنج سال داشت. او رفت که با عمویش زندگی کند. این مرد مراقب آن بچه نبود. او غذای کافی به ماگزوه نمی داد. او ماگزوه را مجبور می کرد که کارهای سخت زیادی انجام دهد.

##
اگر ماگزوه شکایت می کرد یا سوالی می پرسید، عمویش او را می زد. وقتی ماگزوه از او پرسید که می تواند به مدرسه برود، عمویش او را زد و گفت "تو برای یاد گرفتن هرچیزی خیلی احمق و کودن هستی." سه سال بعد از این رفتار ماگزوه از خانه ی عمویش فرار کرد. او شروع به زندگی کردن در خیابان کرد.

##
زندگی در خیابان سخت بود و بیشتر پسرها روزانه برای به دست آوردن غذا تلاش می کردند. بعضی مواقع بازداشت می شدند، بعضی مواقع کتک می خوردند. وقتی مریض بودند، کسی نبود که به آنها کمک کند. آن گروه به پول کمی که ازگدایی، و فروش پلاستیک ها و دیگر مواد بازیافتی، به دست می آوردند، وابسته بودند. زندگی حتی سخت تر می شد زمانی که گروه های رقیب برای به دست آوردن کنترل شهر با هم می جنگیدند.

##
یک روز در حالیکه ماگزوه داشت به درون سطل زباله نگاه می کرد، او یک کتاب داستان پاره پوره وکهنه پیدا کرد. او کثیفی را از آن پاک کرد و آن را داخل کیسه اش گذاشت. بعد از آن هر روز او کتاب را بیرون می آورد وبه تصاویرش نگاه می کرد. او نمی دانست که چگونه کلمات را بخواند.

##
تصاویر، داستان پسری را نقل میکردند که می خواست بزرگ شود تا بتواند یک خلبان شود. ماگزوه رویای هر روزش بود که خلبان شود. بعضی اوقات، او تصور می کرد که خودش همان پسری است که در داستان بود.

##
هوا سرد بود و ماگزوه در ابتدای جاده ایستاده بود. مردی به سمتش رفت. آن مرد گفت، "سلام، من توماس هستم. من نزدیک اینجا کار می کنم، در جایی که تومی توانی چیزی برای خوردن پیدا کنی." او به خانه ای زرد با سقف آبی اشاره کرد." او پرسید، "من امیدوار باشم که تو به آنجا بروی و مقداری غذا بگیری؟" ماگزوه به آن مرد وسپس آن خانه نگاه کرد. او گفت، "شاید" و به راهش ادامه داد.

##
در طول ماهی که سپری شد پسرهای بی خانمان عادت داشتند توماس را در اطراف ببیند. او دوست داشت که با مردم صحبت کند، مخصوصا افرادی که در خیابان زندگی می کنند. توماس به داستان زندگی مردم گوش می داد. او جدی وصبور بود، هیچوقت گستاخ و بی اذب نبود. بعضی از پسران شروع به رفتن به آن خانه ی زرد و آبی برای گرفتن غذا در نیمروزکردند.

##
ماگزوه روی پیاده رو نشسته بود وبه کتاب عکس دارش نگاه می کرد وقتی که توماس کنار او نشست. توماس پرسید، "داستان در مورد چیست؟" ماگزوه جواب داد، "داستان در مورد پسری است که خلبان شد." توماس پرسید، "اسم آن پسر چه بود؟" ماگزوه به آرامی گفت، "من نمی دانم، من نمی توانم بخوانم."

##
وقتی که آنها همدیگر را ملاقات کردند، ماگزوه شروع به گفتن داستان زندگیش برای توماس کرد. آن داستان در مورد عمویش بود و اینکه چرا از دست او فرار کرد بود. توماس زیاد صحبت نکرد و به ماگزوه نگفت که چه کار کند، ولی همیشه با دقت گوش می داد. بعضی مواقع آنها با هم حرف می زدند در حالیکه در آن خانه با سقف آبی غذا می خوردند.

##
نزدیک تولد ده سالگی ماگزوه، توماس یک کتاب داستان جدید به او داد. این داستانی در مورد یک پسر روستایی بود که بزرگ شد تا یک فوتبالیست مشهور شود. توماس آن داستان را برای ماگزوهچندین بار خواند، تا اینکه یک روز گفت، "من فکر می کنم زمان به مدرسه رفتن توو یادگیری برای خواندن تو است. تو چی فکر می کنی؟"توماس توضیح داد که من جایی را سراغ دارم که بچه ها می توانند در آنجا بمانند، و به مدرسه بروند.

##
ماگزوه در مورد این مکان جدید و رفتن به مدرسه فکر کرد. اما اگر عمویش درست گفته باشد و او برای یاد گرفتن هر چیزی خیلی کودن باشد چی؟ اما اگر در این جای جدید او را کتک بزنند چی؟ او ترسیده بود. او با خود فکر کرد، "شاید بهتر باشد که به زندگی کردن در خیابان ادامه دهد."

##
او ترس هایش را با توماس در میان گذاشت. به مرور زمان توماس به ماگزوه اطمینان داد که زندگی در محیط جدید می تواند بهتر باشد.

##
و بنابراین ماگزوه به اتاقی در خانه ای باسقف سبز رفت. او در آن اتاق با دو پسر دیگر شریک بود. روی هم رفته ده بچه در آن خانه زندگی می کردند. همراه با آنتی سیسی، سه سگ، یک گربه ویک بزغاله ی پیر.

##
ماگزوه مدرسه را شروع کرد، مدرسه سخت بود. او چیزهای زیادی برای یاد گرفتن داشت. بعضی مواقع می خواست که تسلیم شود. ولی او به آن خلبان و آن فوتبالیست در کتاب داستان فکر می کرد. آنها را دوست داشت، او تسلیم نمی شد.

##
ماگزوه در حیاط خانه ی با سقف آبی نشسته بود وداشت یک کتاب داستان از مدرسه می خواند. توماس آمد وکنارش نشست. توماس پرسید، "موضوع داستان چیست؟" ماگزوه در جواب گفت، "داستان در مورد پسری است که معلم شد. " توماس پرسید،"اسم آن پسر چیست؟" ماگزوه با لبخند گفت، "اسم آن پسر ماگزوه است."

##
* License: [CC-BY]
* Text: Lesley Koyi
* Illustration: Wiehan de Jager
* Translation: Marzieh Mohammadian Haghighi
* Language: fa

# دو

##
دو دَستِ کوچَک بَرایِ نِگَه داشتَن.

##


##
دو پایِ کوچَک بَرایِ ضَربِه زَدَن.

##


##
دو چِشمِ کوچَک بَرایِ دیدن.

##


##
دو گوشِ کوچَک بَرایِ شنیدن.

##


##
وَ دو بازویِ عاشِقانِه بَرایِ دَر آغوش گِرِفتَن.

##
* License: [CC-BY-NC]
* Text: Carole Bloch
* Illustration: Richard MacIntosh
* Translation: Marzieh Mohammadian Haghighi
* Language: fa

# خواهر ووزی چه گفت؟

##
یک روز صبح زود مادربزرگ ووزی او را صدا زد و گفت، "ووزی لطفا این تخم مرغ را بگیر وبرای پدر و مادرت ببر. آنها می خواهند کیک بزرگی برای عروسی خواهرت درست کنند."

##
ووزی در راه که داشت به سمت پدر ومادرش می رفت، دو پسر را دید که داشتند میوه می چیدند. یکی از پسرها تخم مرغ را از ووزی گرفت و آن را به درخت پرتاب کرد. تخم مرغ شکست.

##
ووزی گریه کرد و گفت،"شما چکار کردید؟" "آن تخم مرغ برای کیک بود. آن کیک برای عروسی خواهرم بود. خواهرم چه خواهد گفت اگر کیک عروسی نباشد؟"

##
پسرها ناراحت شدند از اینکه ووزی را اذیت کردند. یکی از آنها گفت، "ما نمی توانیم در پختن کیک کمک کنیم، ولی اینجا یک عصا برای خواهرت است." ووزی به سفرش ادامه داد.

##
در طول مسیر او دو مرد را در حال ساختن خانه دید. یکی از آنها پرسید، "ما می توانیم از عصای محکمت استفاده کنیم؟" ولی عصا به اندازه ی کافی برای ساختن بنا محکم نبود، و شکست.

##
ووزی گریه کرد وگفت، "شما چه کار کردید؟" آن عصا یک هدیه برای خواهرم بود. باغبان ها عصا را به من دادند چون آنها تخم مرغی را که برای کیک بود شکستند. آن کیک برای عروسی خواهرم بود. ولی الان نه تخم مرغ، نه کیک، و نه هدیه ای وجود دارد. خواهرم چه خواهد گفت ؟"

##
بناها به خاطر شکستن عصا متاسف شدند. یکی از آنها گفت، "ما نمی توانیم در پخت کیک کمک کنیم، ولی اینجا مقداری کاه برای خواهرت وجود دارد." و بنابراین ووزی به سفرش ادامه داد.

##
در طول مسیر، ووزی یک کشاورز و یک گاو را دید. گاو پرسید، "چه کاه های خوشمزه ای، می توانم اندکی از آن را بخورم؟" ولی کاه خیلی خوش طعم بود تا حدی که آن گاوهمه ی کاه را خورد!

##
ووزی با گریه گفت، "شما چه کار کردید ؟" آن کاه هدیه ای برای خواهرم بود. آن بنا ها آن کاه را به من داده بودند چون آنها عصایی که باغبانان داده بودند را شکستند. باغبانان عصا را به من دادند چون آنها تخم مرغی که برای کیک خوهرم بود را شکستند. آن کیک برای عروسی خواهرم بود. حالا نه تخم مرغ، نه کیک، و نه هدیه ای وجود دارد، خواهرم چه خواهد گفت؟"

##
آن گاو خیلی متاسف شد که شکمو بوده. کشاورز موافقت کرد که آن گاو می تواند به عنوان هدیه ای برای خواهرش با ووزی برود. پس ووزی به راهش ادامه داد.

##
ولی آن گاو در وقت شام به سمت کشاورز دوید. و ووزی در مسیر سفرش گم شد. او خیلی دیر به عروسی خواهرش رسید. مهمان ها تا آن موقع داشتند غذا می خوردند و مشغول خوردن بودند.

##
ووزی با گریه گفت، "چه کاری باید بکنم؟" "آن گاوی که فرار کرد یک هدیه بود، درازای کاهی که آن بناها به من دادند چون آنها عصایی را که از باغبان ها گرفته بودم را شکستند. باغبان ها آن عصا را به من دادندچون آنها تخم مرغی را که برای کیک بود شکستند. کیک برای عروسی بود. حالا نه تخم مرغ، نه کیک، و نه هدیه ای وجود دارد."

##
خواهر ووزی چند لحظه فکر کرد وسپس گفت، "ووزی، برادرم، آن هدیه ها برایم اهمیتی ندارد. حتی کیک هم برایم اهمیتی ندارد! ما همه با هم اینجا هستیم و من خوشحالم. حالا برو لباس های زیبایت را بپوش وبیا این روز را جشن بگیریم!" و ووزی همان کار را انجام داد.

##
* License: [CC-BY]
* Text: Nina Orange
* Illustration: Wiehan de Jager
* Translation: Marzieh Mohammadian Haghighi
* Language: fa

# موزهای مادربزرگ

##
باغ مادربزرگ خیلی زیبا بود پر ازخوشه های ذرت، ارزن و سیب زمینی شیرین ولی بهتراز همه موزها بودند. اگرچه مادربزرگ نوه های زیادی داشت من مخفیانه متوجه شدم که من نوه ی مورد علاقه ی مادربزرگ هستم. او اغلب مرا به خانه اش دعوت می کرد. او همچنین رازهای مختصری برای من می گفت. ولی یک رازی بود که مادربزرگ آن را با من درمیان نگذاشته بود: اینکه او موزهای رسیده را کجا می گذاشت؟

##
یک روز من یک سبد حصیری بزرگ جلوی نور آفتاب بیرون از خانه ی مادربزرگ دیدم. وقتی که پرسیدم این سبد برای چیست، تنها جوآبی که گرفتم این بود که، "این سبد جادویی من است." در کنار سبد، چندین عدد برگ موز بود که مادربزرگ لحظه به لحظه آن ها را جابجا می کرد. من کنجکاو بودم. پرسیدم، "برگ ها برای چیست مادربزرگ؟" تنها جوآبی که گرفتم این بود که، "آن ها برگ های جادویی من هستند."

##
تماشای مادربزرگ، آن موزها، برگ های موز وسبد بزرگ حصیری، خیلی جالب بود. ولی مادربزرگ مرا برای انجام دادن کاری به سمت مادرم فرستاده بود. من اصرار کردم،"مادربزرگ لطفا، اجازه بده همین طور که اینها را آماده می کنی تو را تماشا کنم". "بچه جان لجبازی نکن، کاری که به تو گفته شده را انجام بده." من فرار کردم.

##
وقتی که برگشتم، مادربزرگ بیرون نشسته بود ولی نه خبری از سبد بود و نه موزها."مادربزرگ سبد کجاست، آن همه موز کجا هستند، و کجاست..."ولی تنها جوآبی که گرفتم این بود، آنها دریک جای جادویی هستند."جواب او خیلی نا امید کننده بود.

##
دو روز بعد، مادربزرگ مرا فرستاد تا عصایش را از اتاق خواب برایش بیاورم. به محض اینکه در را باز کردم، بوی شدید موزهای رسیده به مشامم خورد. در اتاق داخلی سبد حصیری جادویی بزرگ مادر بزرگ قرار داشت. سبد، خیلی خوب با یک پتوی قدیمی پوشیده شده بود. من پتو را برداشتم وآن عطر دلنشین را بوییدم.

##
با صدای مادربزرگ از جا پریدم وقتی که گفت، "تو داری چه کار می کنی؟ عجله کن و عصایم را برایم بیاور." من با عجله با عصای مادربزرگ به بیرون رفتم. مادربزرگ پرسید، "تو به چی داری میخندی؟" سوال مادربزرگ به من فهماند که من هنوز به خاطر کشف مکان جادویی مادربزرگ لبخند بر لب دارم.

##
روز بعد وقتی که مادربزرگ به دیدن مادرم آمد، من با عجله به سمت خانه ی او رفتم تا یکبار دیگر موزها را چک کنم. یک دسته موز خیلی رسیده آنجا بود. من یکی برداشتم ودر لباسم پنهانش کردم. بعد از اینکه دوباره سبد را پوشاندم، به پشت خانه رفتم و موز را سریع خوردم. این شیرین ترین موزی بود که تا حالا خورده بودم.

##
روز بعد، وقتی که مادربزرگ درحال چیدن سبزی ها در باغ بود، من یواشکی آمدم و دزدکی به موزها نگاه کردم. تقریبا همه ی آنها رسیده بودند. من نتوانستم جلوی خودم را بگیرم و یک دسته ی چهار تایی موز برداشتم. همان طور که پاورچین پاورچین به طرف در می رفتم، صدای سرفه ی مادربزرگ را از بیرون شنیدم. من توانستم که موزها را زیر لباسم پنهان کنم و از کنار او رد شدم.

##
روز بعد روز بازار بود. مادربزرگ صبح زود بیدار شد. او همیشه مزهای رسیده و سیب زمینی های شیرین را برای فروش به بازار می برد. من آن روز برای دیدن او عجله نکردم. اما نتوانستم برای مدت طولانی خودم را از او پنهان کنم.

##
بعد از ظهر همان روز مادر و پدر و مادربزرگم مرا صدا زدند. من دلیلش را می دانستم. آن شب وقتی که دراز کشیده بودم که بخوابم، من میدانستم که دیگر نمی توانم هیچوقت دوباره، نه از مادربزرگ، نه از پدر و مادرم و نه از هیچکس دیگر دزدی کنم.

##
* License: [CC-BY]
* Text: Ursula Nafula
* Illustration: Catherine Groenewald
* Translation: Marzieh Mohammadian Haghighi
* Language: fa

# تام، فُروشَندِه یِ موز

##
تام یِک صَندوق موزهایِ رِسیده با خود حَمل می کَرد.

##
تام بِه فُروشگاه رَفت کِه موزها را بِفُروشَد

##
مَردُم دَر فُروشگاه دَر حالِ خَریدن میوِه بودَند.

##
وَلی هیچکَس اَز موزهایِ تام نِمی خَرید. آنها تَرجیح میدادَند کِه اَز زَن ها میوِه بِخَرَند.

##
مَردُم می گُفتَند دَر جامعِه یِ ما، فَقَط زَنها میوِه می فُروشَند. مَردُم می پُرسیدند، "او چِگونِه مَردی اَست؟"

##
وَلی تام تَسلیم نَشُد. او صِدا زَد، "موزهایِ مَرا بِخَرید! موزهایِ رِسیده یِ شیرین مَن را بِخَرید!"

##
زَنی یِک دَستِه اَز موزها را اَز صَندوق بَرداشت. او با دِقَت بِه موزها نِگاه کَرد.

##
آن زَن موزها را خَرید.

##
مَردُمِ بیشتَری بِه سَمتِ غُرفِه آمَدَند. آنها موزهایِ تام را خَریدند وَ آنها راخوردَند.

##
خِیلی زود، صَندوق خالی شُد. تام پول هایی کِه بِه دَست آوَردِه بود را شِمُرد.

##
سِپَس تام صابون، شِکَر وَ نان خَرید. او آنها را دَر صَندوقَش گُذاشت.

##
تام صَندوق را رویِ سَرَش قَرار داد وَبِه خانِه رَفت.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Marzieh Mohammadian Haghighi
* Language: fa

# آتَش

##
نِگاه کُن، آتَش.

##
 آتَش می سوزانَد.

##
آتَش گَرما می دَهَد.

##
آتَش نور می دَهَد.

##
نِگاه کُن، آتَش.

##
آتَش شِگِفت اَنگیز اَست.

##
آتَش سَهمیگین اَست.

##
* License: [CC-BY]
* Text: Deborah Namugosa, Beatrice Nabune, Alison Tukei, Rose Sabano
* Illustration: Rob Owen
* Translation: Saeed Nazari
* Language: fa

# آواز ساکیما

##
ساکیما با والدین و خواهر کوچک چهار ساله اش زندگی می کرد. آنها روی زمین کشاورزی یک مرد ثروتمند زندگی می کردند. کلبه ی پوشالی آنها انتهای ردیفی از درخت ها بود.

##
وقتی ساکیما سه ساله بود، بیمار شد وبینایی اش را از دست داد. ساکیما پسر با استعدادی بود.

##
ساکیما کارهای زیادی انجام می داد که دیگر پسرهای شش ساله قادر به انجام آن نبودند. برای مثال، او می توانست با اعضای دهکده بنشیند ودرمورد موضوعات مهم با آنها گفتگو کند.

##
والدین ساکیما درخانه ی مرد ثروتمند کار می کردند. آنها صبح زود خانه را ترک می کردند و دیروقت برمی گشتند. ساکیما وخواهر کوچکش تنها می ماندند.

##
ساکیما به خواندن آهنگ علاقه داشت. روزی مادرش از او پرسید، "ساکیما تو این ترانه ها را از کجا یاد گرفتی؟"

##
ساکیما گفت، "آنها خودشان فی البداهه می ایند. من آنها را در سرم می شنوم وبعد می خوانم.

##
ساکیما علاقه داشت که برای خواهر کوچکش آواز بخواند، مخصوصا، هروقت خواهرش احساس گرسنگی می کرد. در حالیکه او آهنگ مورد علاقه اش را می خواند خواهرش به اوگوش می داد. او با نوای آرامش بخش آواز سر تکان می داد.

##
خواهرش مرتب تکرار می کرد، "ساکیما می توانی دوباره و دوباره برایم آواز بخوانی؟"ساکیما قبول می کرد و دوباره و دوباره آوازها را می خواند.

##
یک روز بعد از ظهر وقتی که پدر و مادرش به خانه بازگشتند، خیلی ساکت وآرام بودند. ساکیما فهمید که اتفاقی افتاده است.

##
ساکیما پرسید، "چه اتفاقی افتاده، مادر، پدر؟"ساکیما متوجه شد که پسر مرد ثروتمند گم شده بود. مرد ثروتمند خیلی ناراحت بود واحساس تنهایی می کرد.

##
ساکیما به پدر ومادرش گفت، "من میتوانم برای او آواز بخوانم. اوممکن است دوباره شاد شود. ولی پدر ومادرش با او مخالفت کردند." او خیلی ثروتمند است. تو یک پسر نآبینا هستی. تو فکر میکنی آواز خواندن تو به او کمکی می کند؟"

##
اما، ساکیما تسلیم نشد. خواهر کوچکش هم او را حمایت کرد. او گفت، "وقتی که من گرسنه هستم ترانه های ساکیما من را آرام می کند. آنها مرد ثروتمند را هم آرام می کنند.

##
روز بعد، ساکیما از خواهر کوچکش خواست که او را به سمت خانه ی مرد ثروتمند هدایت کند.

##
او زیر یک پنجره ی بزرگ ایستاد و شروع به خواندن آواز مورد علاقه اش کرد. به تدریج، سر مرد ثروتمند ن از آن پنجره ی بزرگ نمایان شد.

##
کارکنان کاری را که داشتند انجام می دادند متوقف کردند. آنها به صدای زیبای ساکیما گوش دادند ولی مردی گفت، "هیچکس نتوانسته ارباب را تسلی دهد. آیا این پسر نآبینا تصور می کند که می تواند ارباب را تسلی دهد؟"

##
ساکیما آواز خواندنش را تمام کرد و رویش را برگرداند که برود. ولی مرد ثروتمند با سرعت به طرفش آمد و گفت، "لطفا دوباره آواز بخوان.

##
درهمان لحظه، دو مرد درحالیکه یک نفر را روی تخت روان می آوردند آمدند. آنها پسر مرد ثروتمند را درحالیکه کتک خورده بود و کنار جاده افتاده بود پیدا کرده بودند.

##
مرد ثروتمند از دیدن دوباره ی فرزندش بسیار خوشحال بود. او به ساکیما به خاطر تسلی دادنش پاداش داد. او پسرش و ساکیما را به بیمارستان برد پس ساکیما دوباره توانست بینایی اش را به دست آورد.

##
* License: [CC-BY]
* Text: Ursula Nafula
* Illustration: Peris Wachuka
* Translation: Marzieh Mohammadian Haghighi
* Language: fa

# روزی که من خانه را به قصد شهر ترک کردم 

##
ایستگاه اتوبوس کوچک در روستای من پر از مردم و اتوبوس های زیاد بود. حتی روی زمین چیزهای زیادتری بود که باید بار زده می شد. شوفرها اسم مقصد اتوبوس ها را جار می زدند.

##
من صدای شوفر راشنیدم که داد می زد، "شهر! شهر! به غرب می رایستگا!" این همان اتوبوسی بود که من باید سوارش می شدم.

##
اتوبوس شهری همیشه پر بود، ولی بیشترمردم هل میدادند تا سوار شوند. بعضی ها وسایليشان را زیر اتوبوس جا می دادند. دیگران وسایليشان را روی باربند های داخل می گذاشتند.

##
مسافران جدید بلیط هایشان را محکم در دستشان گرفته بودند همان طور که برای نشستن در اتوبوس شلوغ دنبال جا می گشتند. خانم هایی که بچه های کوچک داشتند سعی می کردند که برای راحتی کودکشان در سفر طولانی جایی درست کنند.

##
من به زور خودم را کنار یک پنجره جا دادم. شخصی که کنار من نشسته بود یک کیسه پلاستیکی سبز را محکم گرفته بود. او صندل های قدیمی و یک کت کهنه به تن داشت، و دستپاچه به نظر می رسید.

##
من به بیرون از اتوبوس نگاه کردم و متوجه شدم که من داشتم روستایم را ترک می کردم، جایی که در آنجا بزرگ شده بودم. من داشتم به یک شهر بزرگ می رفتم.

##
بارگیری کامل شده بود و همه ی مسافران نشسته بودند. دستفروش ها هنوز با زور دنبال راهی برای داخل شدن به اتوبوس بودند تا کالاهایشان را به مسافران بفروشند. همه ی آنها داشتند داد می زدند تا اسامی چیزهایی که برای فروش دارند را بگویند. آن کلمات برای من خنده دار بودند.

##
اندکی از مسافران نوشیدنی خریدند، بقیه لقمه های کوچک خریدند و شروع به خوردن کردند. آنهایی که هیچ پولی نداشتند، مثل من، فقط تماشا می کردند.

##
این فعالیت ها با داد زدن راننده، که آن نشانه ی این بود که اتوبوس آماده ی حرکت است، قطع می شد. آن صدای فریاد برسر دستفروش ها بود که به بیرون بروند.

##
دستفروش ها همدیگر را هل می دادند تا بتوانند راهشان را برای پیاده شدن از اتوبوس پیدا کنند. بعضی ها پول مسافران را به آنها پس می دادند. بقیه تلاش های آخرشان را برای فروختن بیشتراجناسشان می کردند.

##
وقتی که اتوبوس ایستگاه را ترک کرد، من به بیرون از پنجره خیره شدم. من حیرت زده ام اگر می شد به عقب برمی گشتم، دوباره به روستایم برمی گشتم.

##
در طول سفر، داخل اتوبوس بسیار گرم شده بود. من چشم هایم را به این امید که به خواب بروم بستم.

##
ولی ذهنم به سمت خانه می رفت. آیا مادرم در امان خواهد بود؟ آیا از خرگوش های من پولی درخواهد آمد؟ آیا برادرم یادش می ماند که به بذرهای درختم آب بدهد ؟

##
در راه، من اسم جایی که عمویم درآن شهر بزرگ ساکن آنجا بود را حفظ کردم. من تا زمانی که به خواب رفتم، داشتم اسم شهر را زمزمه می کردم.

##
نه ساعت بعد، با صدای بلند مردی که ضربه می زد ومسافران را برای برگشتن به روستای من صدا می زد بیدار شدم. من کیف کوچکم را برداشتم واز اتوبوس بیرون پریدم.

##
اتوبوس برگشت سریعا پر شد. خیلی زود اتوبوس به سمت شرق حرکت خوهد کرد. مهم ترین چیز برای من، پیدا کردن خانه ی عمویم بود.

##
* License: [CC-BY]
* Text: Lesley Koyi, Ursula Nafula
* Illustration: Brian Wambi
* Translation: Marzieh Mohammadian Haghighi
* Language: fa

# شُمارِشِ حِیوانات

##
یِک فیل دارَد میروَد کِه آب بِنوشَد.

##
دو زَرافِه دارَند میروَند کِه آب بِنوشَند.

##
سه بوفالو و چهار پَرَنده هَم دارَند میروَند کِه آب بِنوشَند.

##
پَنج آهو وَ شِش گُراز دارَند به سمت آب راه می رَوَند.

##
هَفت گورِخَر دارَند به سَمتِ آب می دَوَند.

##
هَشت قورباغه و نُه ماهی دارَند دَر آب شِنا می کُنَند.

##
یِک شیر غُرِش کرد. او هَم می خواهَد آب بِنوشَد. چه کَسی اَز شیر تَرسیده اَست؟

##
یِک فیل دارَد با شیر آب می نوشَد.

##
* License: [CC-BY]
* Text: Zanele Buthelezi, Thembani Dladla, Clare Verbeek
* Illustration: Rob Owen
* Translation: Marzieh Mohammadian Haghighi
* Language: fa

# بَچِه هایِ مومی

##
روزی روزِگاری خانِوادِه ای بودَند کهِ شاد زِندگی می کَردَند.

##
آنها هیچوَقت با هَم نَجنگیدند. آنها دَرخانه وَ زَمین هایِ کِشاوَرزی به پِدَر وَ مادَرِشان کُمَک کَردَند.

##
وَلی آنها اِجازهِ یِ نَزدیک شِدَن به آتَش را نَداشتَند.

##
آنها مَجبور بودند کِه تَمام کارهایِشان را دَر طول شَب اَنجام دَهند. چون بَدَنِشان اَز جِنسِ موم بود.

##
اَما یِکی اَز پِسَرها آرزو داشت کِه دَر زیر نورِ آفتاب بیرون بِرَوَد.

##
یِک روز، دیگر نَتوانِست طاقَت بیاوَرَد. بَرادَرهایَش بهِ او هُشدار دادَند کهِ بیرون نَرَوَد.

##
اَما دیگر خِیلی دیر شُده بود! او دَر اَثَرِ آفتابِ سوزان ذوب شُد.

##
بَچه هایِ مومی خِیلی ناراحَت شُدَند کِه دیدند بَرادَرِشان دَر جِلویِ چشمِشان ذوب شد.

##
وَلی بَچه ها یِک نَقشه کِشیدند. آنها گُلولِه یِ ذُوب شُدِهِ یِ موم را بِه شِکلِ یِک پَرَندِه دَر آوَردَند.

##
آنها بَرادَرِشان را کِه بِه شِکلِ پَرَندِه دَر آمَدِه بود را بالایِ یِک کوهِ بُلَند بُردَند.

##
وَقتی کِه آفتاب طلوع کَرد بَرادَرِشان هَمین طور کِه آواز می خواند بِه دوردَست ها پَرواز کَرد.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Marzieh Mohammadian Haghighi
* Language: fa

# تَنبیه

##
یِک روز مادَرم مِقدارِزیادی میوِه خَرید.

##
ما پُرسیدیم "کِی میتَوانیم چَند تا میوه بُخوریم؟" مادَرَم دَر جَواب گُفت: "اِمشَب میوِه خواهیم خورد."

##
بَرادَرَم رَحیم پُرخور اَست. او اَز هَمه یِ میوِه ها چِشید. وَ مِقدارِزیادی اَزمیوه ها را خورد.

##
بَرادَرِ کوچَکَم فَریاد زَد: "بِبینید رَحیم چِه کاری کَردِه! مَن هَم گُفتَم رَحیم سَرکِش وَ خودخواه اَست."

##
مادَر اَز دَستِ رَحیم عَصَبانی شُد.

##
ما هَم اَز دَستَش عَصَبانی شُدیم. وَلی رَحیم اَصلا مُتِاسِف نَشُد.

##
بَرادَرِ کوچَک پُرسید: "نِمی خواهی رَحیم را تَنبیه کُنی؟"

##
مادَر بِه رحیم تَذَکُر داد،
"بِه زودی اَز این کارَت پَشیمان خواهی شُد".

##
رَحیم داشت اِحساسِ مَریضی می کَرد.

##
رَحیم آرام زِمزِمِه می کَرد. "شِکَمَم خِیلی پیچ می خورَد."

##
!مادَر می دانِست کِه این اِتِفاق خواهَد اُفتاد. میوه ها رَحیم را تَنبیه کَردَند

##
دَر آخَر رَحیم اَز ما عُذرخواهی کَرد. وَ این قول را داد: "مَن دیگر هیچوَقت اینقَدر پُرخوری نَخواهَم کَرد." وَ ما هَم حَرفَش را باوَر کَردیم.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: Marzieh Mohammadian Haghighi
* Language: fa


